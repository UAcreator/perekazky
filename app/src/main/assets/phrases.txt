Аби день до вечора.
Аби хліб, а зуби знайдуться.
Або дома не бути, або волі здобути.
Апетит з їдою прибуває.
Баба з воза - кобилі легше.
Багато грому - мало дощу
Багато дива, мало млива.
Багатому й чорт яйця носить.
Байдуже ракові, в якому його горщику зварять.
Бачить кіт сало, та сили мало.
Без вірного друга - велика туга.
Без нашого Гриця вода не освятиться.
Без труда нема плода.
Береженого Бог береже, а козака шабля.
Битому собаці кия не показуй.
Біда біду тягне.
Біда помучить і мудрості научить.
Бійся не того собаки, що бреше, а того, що лащиться.
Близько лікоть, та не вкусиш.
Боятися вовка - в ліс не ходити.
Брат мій, а хліб їж свій.
Брехливу собаку далеко чути.
Буває, що й корова літає.
Було, та за водою пішло.
В ліс дрова не возять.
В нього руки на всі штуки.
В тихому болоті чорти водяться.
В умілого й долото рибу ловить.
Велике дерево поволі росте.
Виріс, а ума не виніс.
Вискочив, як Пилип з конопель.
Високо літає, та низько сідає.
Вище себе не підскочиш.
Від своєї тіні не втечеш.
Вітер віє і не знає, що погоду він міняє.
Вовка ноги годують.
Вода в решеті не встоїться.
Вода і камінь довба.
Всі ріки до моря ведуть.
Всякому овочу свій час.
Вчорашньої води не доженеш.
Гарні гості, та не в пору.
Глибока вода не каламутиться.
Говори стовпу, а він стоїть.
Година вранці варта двох увечері.
Голодній кумі хліб на умі.
Горбатого могила виправить.
Гостра була сокира, та на сук наскочила.
Гостре словечко коле сердечко.
Готовеньке і кішка з'їсть.
Гуртом і батька добре бити.
Далеко куцому до зайця.
Два коти в одному мішку не помиряться.
Де багато господинь, там хата неметена.
Де коротко, там і рветься.
Де посієш, там і вродиться.
Диму без вогню не буває.
Добре слово будує, а зле руйнує.
Дома й стіни помагають.
Дурням закон не писаний.
Є в глечику молоко, та голова не влізе.
Є квас, та не для нас.
Є сало, та не для кота.
Жалів яструб курку - доки всю обскуб.
Живіт товстий, а лоб твердий.
З великої хмари малий дощ.
З ким поведешся, того й наберешся.
З миру по нитці - голому сорочка.
З одного вола двох шкур не деруть.
З пісні слова не викинеш.
За битого двох небитих дають.
За все береться, та не все вдається.
За дурною головою і ногам нема спокою.
За словом в кишеню не полізе.
Заварив кашу, так і їж.
Заліз у багатство - забув і братство.
Згадала баба, як дівкою була.
Згода дім будує, а незгода руйнує.
Знає кіт, чиє сало з'їв.
Знаєш - кажи, а не знаєш - мовчи.
Зробив наспіх, як насміх.
І за соломинку вхопиться, хто топиться.
І на вовка буває пригода.
Їв би кіт рибку, а в воду не хоче.
Його й чорт у ступі не влучить.
Казала, та не зав'язала.
Казаному кінця немає.
Катюзі по заслузі.
Київ не одразу збудовано.
Кігтик застряг-пропав птах.
Кожний дубок хвалить свій чубок.
Коли густо, а коли й пусто.
Кому що, а курці просо.
Косо, криво, аби живо.
Ласий на чужі ковбаси.
Ласкаве слово, що весняний день.
Лінивий двічі робить, скупий двічі платить.
Ліс рубають - тріски летять.
Лобом муру не проб'єш.
Лови рибу не на сковороді, а у воді.
Любиш кататись, люби й санчата возить.
Людей питай, а свій розум май.
Людям язика не зав'яжеш.
Лякана ворона куща боїться.
Менше говори - більше почуєш.
Миша не одну дірку має до хати.
Молодець проти овець, а проти молодця і сам вівця.
Моя хата скраю - нічого не знаю.
На все свій час.
На голові блистить, а в голові свистить.
На городі бузина, а в Києві дядько.
На двох стільцях не всидиш.
На злодієві шапка горить.
На ловця і звір біжить.
На нема й суду нема.
На тобі, небоже, що мені негоже.
На чужий коровай рота не роззявляй.
Надувся, як ковальський міх.
Назад тільки раки лазять.
Назвався грибом - лізь у кошик.
Наскочила коса на камінь.
Наука в ліс не веде, а з лісу виводить.
Не все те золото, що блищить.
Не вчи рибу плавати.
Не кажи гоп, поки не перескочиш.
Не кидай слів на вітер.
Не лізь поперед батька в пекло.
Не сунь носа до чужого проса.
Не так сталося, як гадалося.
Не так хутко робиться, як мовиться.
Не такий страшний чорт, як його малюють.
Не той козак, що поборов, а той, що вивернувся.
Нема тіні без світла.
Ні пава, ні ґава.
Ні риба, ні м'ясо, і в раки не годиться.
Обідрали, як молоденьку липку.
Облизня спіймав.
Обоє рябоє.
Один скаже, другий прикаже.
Одна бджола мало меду наносить.
Одна дяка, що за рибу, що за рака.
Одна ластівка не робить весни.
Одне дерево ще не ліс.
Одне приємне слово наче сад цвіте.
Одним пальцем і голку не вдержиш.
Одного поля ягода.
Пар костей не ломить.
Перемелеться лихо - добро буде.
Під лежачий камінь вода не тече.
Піймав куцого за хвіст.
Плаває, як вареник у маслі.
Поживемо - побачимо.
Помалу їдь, то далі будеш.
Поможе, як мертвому кадило.
Попав пальцем у небо.
Поспішиш -людей насмішиш.
Почав обід - мовчу, як кіт.
Правда очі коле.
Прийде коза до воза.
Пропало, як з воза впало.
Рада б душа в рай, та гріхи не пускають.
Раз,та гаразд.
Робить, як мокре горить.
Робота не вовк, в ліс не втече.
Рот не город - не загородиш.
Сади деревину - будеш їсти садовину.
Сам собі пан.
Своя губа ближче.
Силою не бути милою.
Сказав, та не зав'язав.
Сказане слово - срібло, а мовчання - золото.
Слова щирого вітання дорожчі за частування.
Слово - не горобець, як вилетить, то вже не спіймати.
Слово не полова, язик не помело.
Сніг, завірюха, бо вже зима коло вуха.
Сонця в мішок не зловиш.
Старий кіт, а масло любить.
Страх має великі очі.
Стук-грюк, аби з рук.
Там добре, де нас нема.
Тепле слово і в мороз зігріє.
Тепле слово і кішці приємне.
Терпи, козаче, отаманом будеш.
Тиха вода греблю рве.
Тиха вода людей топить, а швидка - тільки лякає.
У страху очі великі.
У чужій кошарі овець не розведеш.
Усього буває на віку - і по спині, і по боку.
Ухопив місяця зубами.
Хіба все те вовк, що сіре?
Хліб їж, а правду ріж.
Хліб та вода - козацька їда.
Холодним словом серця не запалиш.
Хоч бачить око, та зуб не йме.
Хоч біс, аби яйця ніс.
Хоч близько, та слизько.
Хоч гірше, аби інше.
Хоч мороз і припікає, зате комарів немає.
Хоч річка і невеличка, а береги ламає.
Хто в ліс, а хто по дрова поліз.
Хто два зайці гонить, жодного не здогонить.
Хто мовчить, той трьох навчить.
Це ще вилами по воді писано.
Час- це гроші.
Через дорогу навприсядки.
Чиє б нявчало, а твоє б мовчало.
Чим темніша ніч, тим ясніші зорі.
Чує дзвін, та не знає, звідки він.
Чужа душа - темний ліс.
Чужа хата - гірше ката.
Чужий кожух не гріє.
Шабля ранить тіло, а слова душу.
Шкурка вичинки не варта.
Шукай вітру в полі.
Щедрий на батьківські гроші.
Що бог не дав, то все в торбу.
Що написано пером, того не виволочеш волом.
Що сіре, те й вовк.
Язик без кісток, що хоче лопоче.
Язик до Києва доведе.
Як відкусиш багато - ковтнеш мало.
Як гукнеш, так і відгукнеться.
Як дбаєш, так і маєш.
Як з неба впав.
Як кіт наплакав.
Як корова язиком злизала.
Як овечка: не мовить ні словечка.
Яке коріння, таке й насіння.
Який Сава,така й слава.
Який харч, така й робота.
Ясла до коней не ходять.
Життя прожити — не поле перейти.
Літа пливуть, як вода.
Вік звікувати — не в гостях побувати.
Вік пройшов — як батогом ляснув.
Він уже чужий вік живе.
Година за годиною — та й так вік зійде.
День довгий, а вік короткий.
З віком розум приходить.
В добрім житті кучері в’ються, в поганім — січуться.
Де є життя, там є й надія.
Життя біжить — як музика дзвенить.
Ліпше солом’яне життя, як золота смерть.
Ніхто не знає, що його в житті чекає.
Який порядок у себе заведеш, таке й життя поведеш.
Які люди, таке і життя буде.
Живий про живе гадає.
Живому багато й треба.
Де просто, там живуть років зо сто.