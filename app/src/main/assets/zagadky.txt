Аа
Плоди овальні має,
Кісточку в собі ховає.
Як достигне – вабить ос,
Буква А — це…

Бб
Весною посадили,
Влітку гарно обробили.
Осінь – і збереться з поля
У мішечки…

Вв
У серпні дозріває,
В гронах ягід безліч має.
Садять там, де дім чи сад.
Буква В — це…

Гг
У лісі ми шукаєм
І у кошики збираєм.
Де ялинки чи пеньочки -
Нам зустрінуться…

Дд
На тертці вправно тремо,
Сіль, яєчко додаємо.
Наче сонечка вони —
Страва з бульби — …

Ее
Морозивом назвалось,
В шоколаді заховалось.
З насолодою їмо,
Буква Е — це…

Жж
З’їдаємо відразу:
Є із ківі, з ананасу.
Перша Ж, остання Е -
Зветься цей десерт…

Зз
Солодкий і м’який,
Хоч і здоба – не крихкий!
Є він білий, як кефір,
Називається…

Її
Це борщик, хліб, салат,
Торт, цукерки, мармелад,
Стигла грушка, рибка свіжа —
Буква Ї — це наша…

Кк
Улітку дозрівають,
Полум’яну м’якоть мають.
Наче м’ячики вони.
Буква К — це…

Лл
На дольки нарізають,
Зверху цукром посипають.
Буде Віка із Симоном
Смакувати чай з…

Мм
Як сонечко, жовтенькі,
Невеличкі і кругленькі.
Ніби міні-апельсини,
Звуться фрукти…

Нн
Це соняха зернята.
Їх їдять Петрусь і Ната.
Та потрібно їм терпіння,
Щоб налущити…

Оо
Дрібнимо його в салати,
Любим з сіллю споживати.
Він зелений, як листочок,
Зветься овоч…

Пп
Зелений колір має
І канапки прикрашає.
Для укропчику подружка —
Із землі росте…

Рр
У морі є і в річці,
Радо плаває в водичці.
Вкинь у воду крихти хліба —
Їх там відшукає …

Сс
Є жовтий і твердий,
А є білий і м’який.
В складі є молочний жир,
А продукт цей зветься…

Тт
Старанно випікаєм,
Зверху кремом прикрашаєм.
Попрямує прямо в ротик
Наш смачний, солодкий…

Фф
Це вишні й полуниці,
Груши, яблука, суниці…
Ці корисні нам продукти
Називаємо ми…

Хх
Кругленьку форму має,
Прямокутним теж буває.
Люблять їсти Настя й Гліб
Запашний, рум’яний…

Цц
В лушпиння увібралась
І у землю заховалась…
Є овальна, є як куля.
Доведе до сліз — …

Чч
Зубки міцненькі має
І хвороби відганяє.
Садить кожний садівник
І цибульку, і …

Шш
Цукерочки вкриває,
І на тортиках буває.
Не знайти таких малят,
Що не люблять…

Юю
Ріденька і смачна,
З рибки зварена вона.
У тарілочку чи в кружку
Наливаємо ми…

Яя
Овальне і біленьке,
Є велике, є маленьке.
Як заглянеш у гніздечко —
Там у пташечки…

Аа
Ось вона яка –
Розбійниця морська!
Всіх би проковтнула
Зажерлива…

Бб
Що за дивна непосида
На стежину шишки кида?
З гілки скік на гілку…
Упізнали, друзі, …

Вв
І мала, і кучерява,
І тихенька, і ласкава.
Має брата баранця,
Називається…

Гг
У селі, а чи в містечку
Біля житла недалечко
Цвірінчить і скаче хлопчик,
Називається…

Ґґ
Годувала …
ґавенят на ґанку.
Згодувала …
Гарну запіканку.

Дд
Відгадайте, діти, хто
Має носик-долото?
Ним комах з кори виймає,
Про здоров’я лісу дбає.

Єє
Ні, це зовсім не їжак.
Хоч на тілі голки видно,
Цю істоту звуть…

Жж
Така велика, довгошия,
І вища за найбільшу шафу,
Така розумна і красива
У зоопарку є …

Її
У кубельце фрукти носить.
Стріне вас – ховає носик.
Кожушок із голочок –
Хто скажіть це?...

Кк
Звірята рогаті
Та ще й бородаті
Ходять пастись в лози.
Хто? Вгадайте!...

Лл
Пазуристий він, гривастий,
Як збирається напасти,
Рявкне – ох і лютий рев!
Відгадали? Так, це…

Мм
Аж чотири крильця має,
По квітках собі літає.
Ні бджола, ні джмелик –
Зветься він …

Нн
Він не олень і не бик,
В краях теплих жити звик.
Є на носі в нього ріг.
Хто ж це, друзі?...

Оо
На скелі він будує дім
І не боїться жити в нім.
Бо могутні два крила
У сміливого …

Рр
Не козлик, а рогатий.
Повільний, вайлуватий.
На собі носить дім
І ховається у нім.

Сс
Поночі літає,
Удень засинає.
Кругла голова
Звісно це …

Тт
Він такий смугастий,
Він такий ікластий,
Як роззявить пащу – ир-р-р!
Називають звіра …

Уу
У долині жив …
Удавав, що він все знав.
Удавав, що все умів,
У траві хвостом вертів.

Фф
Живе в теплих він країнах,
Весь в рожевеньких пір’їнах.
Любить плавати, пірнати,
Довгу шию вигинати.

Хх
Це який дивак знадвору
Носить здобич у комору?
Не на спині у мішку,
А сховавши за щоку.

Цц
Він вправи добре знає,
Ночами навіть грає.
Не маючи ні нот, ні струн,
Всіх веселить малий …

Чч
Все життя вона в одній
У сорочці костяній.
Отака невдаха.
Хто це? …

Шш
Перший я приніс весну,
Пробудив усе від сну,
Заспіваю під вікном.
Звуть мене усі …

Щщ
Упіймав Івасик рибу
Але витягнути – мука!
Бо сердита і велика
На гачок зловилась …

Яя
Хто хвіст залишає,
Як від ворога втікає?

Бб
Наче птиця крила має,
Все літає та співає:
„Я медок вам ношу,
Не чіпайте, бо вкушу!”

Зз
З лісу в ліс перелітає,
Де не сяде, там співає,
І кладе яєчка
У чужі гніздечка …

Ґґ
Петрик неуважним став,
Кажуть: Петрик ловить …

Ее
Ой, холодне, ой, смачне,
Шоколадне, запашне.
Ми щодня його їмо.
Що це, діти? …

Лл
Довгий хвіст,
Невелика на зріст,
Шубка руденька,
Сама хитренька!